\subsection{Egenskaper hos olika HF-band}

\subsubsection{160 m}

Benämningar: 2 MHz, top band, gränsvåg, övre MF.

Med frekvenser mellan 1 800--2 000 kHz får vi våglängder mellan 167--150 meter. Det är skrymmande att bygga fullstora antenner för bandet och för att få bra utbredning mot horisonden för att köra DX behöver de egentligen placeras väldigt högt upp i luften. Det är det mycket få som kan göra så antennerna hänger i regel lågt i förhållande till våglängden. 

Bandet är ett riktigt bra band för NVIS inom skandinavien dagtid och på kvällstid kan man få långväga kontakter också. Bandet ligger inom de frekvenser som marinen benämner ``gränsvåg'' och tillhör den övre delen av MF-bandet (mellanvågen).  Särskilt på vintern kan bandet få fart och det går att etablera kontakter tusentals av kilometer bort. Bandet drabbas hårt av störningar från modern elektronik, urladdningar i atmosfären som t.ex. åska både nära och fjärran.

Bandet har en del intressanta skipmoder, exempelvis kan det skippa utan markkontakt mellan två lager i jonosfären. Det finns också en hel del märkliga fenomen i bandet och när det inte är några störningar i närheten så kan man höra riktigt avlägsna signaler mycket tydligt.

Solfläckar påverkar 160 m i stor omfattning, likaså aurora brukar kunna effektivt stoppa kommunikation i bandet.
